<?php
require '../_init.php';
Layout::i()->header();
Layout::i()->nav();
?>

	<h1 class="font-medium text-4xl mb-3">Positive ting ved sociale medier</h1>
	<p>
		Sociale medier fylder meget i vores liv, endda mere end vi måske vil indrømme, men er det en dårlig ting? Nogle mener endda at, vi unge især, bruger for meget tid på sociale medier i stedet for at socialisere os med andre mennesker, men er det et problem?
		<br>
		Vi bruger sociale medier næsten hele tiden, når vi keder os, når vi ikke keder os, for at socialisere os online og endda når vi sidder på toilettet - eller det har jeg i hvert fald hørt. Sociale medier giver os en mulighed for at kommunikere på en helt anden måde, end hvis man skulle tale person til person, hvilket både kan være positivt og negativt afhængig af, hvordan man bruger det. Man kan chatte og snakke, med eller uden video, med alle fra hele verden. Der er dog kun et krav som lyder, at alle parter har adgang til internettet og adgang til de forskellige platforme, hvorpå det er muligt at chatte/snakke, men efterhånden som samfundet udvikler sig, er det næsten alle, der har adgang til det.
		<br>
		Sociale medier spiller også en stor rolle under COVID-19, da det giver mulighed for stadig at holde kontakten med sine venner, og dermed ikke blive helt skør af at være alene. Man kan sige, at sociale medier har frelst os i forhold til de sociale behov, som vi har som mennesker for at kunne overleve.
		<br>
		Hvis vi tænker over det, hvordan vil verdenen så se ud uden sociale medier – vil vi alle være mere sociale, eller det modsatte? Du har sikkert oplevet en masse gange, hvor du går på gaden, kigger på din telefon og scroller gennem de sociale medier. Du liker måske et par opslag eller skriver en sød kommentar, men lige pludselig støder dit skrå hoved, med øjnene nede på skærmen, ind i et lignende hoved, dog ikke dit. Du har sikkert oplevet et par gange, hvor du har været uopmærksom på, hvad der sker rundt omkring dig, og du derfor støder ind i en anden person, som har det ligesom dig. I ligger begge to ømme nede på jorden, men lige så snart du har opfattet, hvad der sker, skynder du dig at finde din telefon og komme væk så hurtigt som muligt fra denne pinlige situation. En masse mennesker vil skyde skylden på sociale medier i dette tilfælde, fordi ”sociale medier er så dårligt” og ”sociale medier skaber kun problemer”, men det er ikke helt sandt. Ligesom din uopmærksomhed sagtens kunne have været de sociale mediers skyld, kunne det lige så godt være en masse andre ting. Før digitaliseringen kunne lignende episoder sagtens have fundet sted, dog uden parten med sociale medier. I ”gamle” dage tog aviser også en stor del af vores koncentration – du har lige købt en avis fra kiosken, og vil spare lidt tid og læser derfor avisen mens du går, din opmærksomhed rettes derfor mod avisen, og du har ingen ide om, hvad der sker rundt omkring dig, og, ja, resten af historien kender vi godt.
		<br>
		I bund og grund bruger vi en del tid på sociale medier, tid som vi kunne have brugt sammen med vennerne, men også tid man bruger på sociale medier sammen med sine venner. Sociale medier giver os en masse muligheder for at holde kontakten med sine venner, og endda med venner der bor flere hundrede kilometer væk. Vi har muligheden for at møde mennesker, som vi normalt aldrig ville have mødt, på grund af at sociale medier fylder så meget.

	</p>
	<br>
	<h1 class="font-medium text-lg mb-3">De ti bud</h1>

	Vi har valgt at komme med ti bud på, hvordan man skal opføre sig på sociale medier, hvis alle skal føle sig velkomne ud at nogle bliver sårede. Vores bud lyder således:
	<br>
	<strong>Bud 1:</strong> Respekter andre som du selv vil respekteres online. <br>
	Det er vigtigt at ingen skal føle sig udenfor, eller føle sig mindre værd end andre.

	<br>
	<br>
	<strong>Bud 2:</strong> Tænk dig om en ekstra gang før du deler noget. <br>
	Det er vigtigt at du tænker dig om en ekstra gang før du deler noget, da du muligvis kan dele noget en anden person ikke har lyst til at blive delt.

	<br>
	<br>
	<strong>Bud 3:</strong> Del ikke billeder af andre, som du ikke selv vil have delt af dig. <br>
	Ville du have at grænseoverskridende billeder af dig blev delt?

	<br>
	<br>
	<strong>Bud 4:</strong> Undgå at være toxic. <br>
	En stor grund til, at folk ikke føler sig velkommen på sociale medier er, at der er en del mennesker som er meget onde mod andre, og det er ikke i orden!

	<br>
	<br>
	<strong>Bud 5:</strong> Loven gælder også for dig, selvom du er online. <br>
	Du skal ikke regne med at du kan begå forbrydelser bag en skærm, uden at blive straffet for det.

	<br>
	<br>
	<strong>Bud 6:</strong> Husk at der er et menneske bag skærmen. <br>
	Du skal huske at du ikke skriver en besked til en computer, men et menneske.

	<br>
	<br>
	<strong>Bud 7:</strong> Selvom du er anonym, må du ikke skrive hadefulde beskeder. <br>
	Selv hvis du ikke bliver opdaget i at skrive hadefulde beskeder, såre de hadefulde beskeder ikke mindre.

	<br>
	<br>
	<strong>Bud 8:</strong> Du behøver ikke altid at sige din mening – især hvis den er negativ. <br>
	Hvorfor udlede en masse negativ energi, hvis du kan udlede en masse positiv energi?

	<br>
	<br>
	<strong>Bud 9:</strong> Ikke tag det personligt, hvis en tilfældig person som du ikke kender, skriver hadefulde ting til dig.
	<br>
	Du skal ikke tænke så meget over, hvad andre synes om dig på sociale medier, da det i bund og grund ikke påvirker dig i virkeligheden – kun hvis du tager det alt for personligt.

	<br>
	<br>
	<strong>Bud 10:</strong> Du skal ikke dele billeder/videoer af andre uden samtykke. <br>
	Ville du have at andre delte grænseoverskridende billeder/videoer af dig uden samtykke?

<?php
Layout::i()->footer();
?>